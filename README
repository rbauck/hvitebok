===============
 Les meg først
===============

Dette er kildekoden, det vil si en versjon som lett kan redigeres,
til Realistforeningens vitebok (Hviteboken) og Realistforeningens
lover.

Hvordan redigere
~~~~~~~~~~~~~~~~

Denne boken er skrevet i LaTeX (se http://www.latex-project.org/),
som er et typesettingssystem hovedsaklig brukt i 
matematiske/naturvitenskapelige/tekniske artikler, bøker og tidsskrifter.
Det gir resultater av profesjonell kvalitet.

LaTeX virker slik at man skriver dokumentet i et ren tekst-format.
Dette vil si at man kan bruke vanlige tekstredigeringsprogrammer
som VI, Emacs, Pico, jEdit samt mange andre. Til og med Notepad kan
brukes, men denne har muligens problemer med ulike måter å lage linjeskift
på. Det finnes også en god del programmer som er spesiallaget for
LaTeX-redigering.

Disse dokumentene er skrevet med tegnsettkodingen UTF-8, som er en
Unicode-koding. Dersom filene åpnes og de særnorske skrifttegn ikke vises rett,
må enten editoren fortelles om at UTF-8 brukes, eller man må velge en annen
editor.

Man kan *ikke* redigere LaTeX med Microsoft Word.

Det meste man trenger å vite for å redigere dokumentet er:

* En tom linje lager avsnitt. LaTeX kan konfigureres til å endre dette
  til at første linje er rykket inn.

* Man lager overskrifter med disse kommandoene (fra størst til minst):
  \part{overskrift}
  \chapter{overskrift}
  \section{overskrift}
  \subsection{overskrift}
  \subsubsection{overskrift}
  \paragraph{overskrift}
  LaTeX vil da gjøre om skrifttypen, passe på at det ikke kommer nederst på siden
  osv.

* Tegnene \, {, }, #, $, %, &, ~, _ og ^ kan ikke brukes direkte i LaTeX, ettersom
  disse er metategn som tolkes spesielt. Bruk tabellen under for å finne erstatning
  (stort sett dreier det seg om å sette \ foran).

  Tegn   Betydning i LaTeX                		Hvordan skrive
  { og } Gruppering                                     \{ og \}
    #    Argument i kommando				\#
    $    Veksle mellom tekst og matematikk		\$
    %    Kommentar til begynnelse av neste linje	\%
    &    Skille mellom kolonner i tabeller o.l.		\&
    _    Senket tekst (subscript)			\_
    ^    Hevet tekst (superscript)			\verb|^| (\^ setter ^ over neste tegn)
    \    Starte kommando				\backslash (\\ lager linjeskift)
    ~    Mellomrom uten linjeskift			\verb|~| eller $\sim$ (\~ setter ~ over neste tegn)

* Lister kan lages med \begin{itemize} innhold \end{itemize} (unummerert) og 
  \begin{enumerate} innhold \end{enumerate}. Bruk kommandoen \item foran hvert
  punkt på listen. Eksempel:
  \begin{itemize}
	\item Raindrops on roses
	\item Whiskers on kittens
	\item Bright copper kettles
	\item Warm woolen mittens
	\item Brown paper packages tied up with strings
  \end{itemize}

Organisering
~~~~~~~~~~~~

Bøkene er organisert i to hovedfiler, som kan brukes med LaTeX.
Disse er hvitebok.tex og lover.tex. Disse inkluderer filene
i katalogen kildekode. Dette gjør f.eks. at kildekode/lover.tex
kan brukes av begge hovedfilene til å legge inn lovene.
Organiseringen i ulike filer gjør det også lettere å endre
bare deler av kildekoden.

Kompilering
~~~~~~~~~~~

Kompilering vil si å oversette kildekoden til f.eks. PDF, som
er lettere både å lese og å skrive ut. Det er lagt en Makefile
i treet. Denne kan brukes til å kompilere når man har make.
Ellers går det an å kompilere hvitebok.tex eller lover.tex direkte.
I et terminalvindu kan man gjøre dette ved å skrive

 pdflatex hvitebok.tex

Hvis man bruker spesielle LaTeX-redigeringsprogrammer, vil de kunne
kompilere for deg. Bare husk å angi hva som er hovedfilen.

Når man kompilerer lager latex en liste over referanser i filen
hvitebok.aux (eller lover.aux) ettersom den finner disse referansene
i kildekoden. Disse referansene brukes så til å lage innholdsfortegnelse,
og til å sette inn riktige sidenumre når de refereres. Men når LaTeX lager
innholdsfortegnelsen, vil innholdet forskyves i forhold til hva som er
lagret i hvitebok.aux. En LaTeX-fil bør derfor kompileres tre ganger
når ny versjon skal lages.

Versjonskontroll
~~~~~~~~~~~~~~~~

Kildekoden holdes under versjonskontroll med Subversion.
Dette betyr at det skal være mulig å gå tilbake å finne alle endringer
i dokumentet, samt når noe ble endret.

Se eget kapittel i Hviteboken om Subversion.
