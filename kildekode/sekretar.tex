% vim:fileencoding=utf-8
% -*- encoding: utf-8 -*-
\section{Stillingsbeskrivelse for sekretær}

Sekretær er nestleder og Formanns stedfortreder.  Han/hun skal så langt det er
mulig assistere og avlaste Formann i hans/hennes arbeid.

Sekretæren skal i tillegg:
\begin{itemize}
    \item Føre referat fra alle
        Hovedstyremøter og sende til Hovedstyret innen påfølgende møte. 

        \subitem Det er også vanlig at sekretær tar ansvar for at det er kaffe
            på møtene, men det må hvert enkelt sittende styre finne ut av på
            egenhånd.

        \subitem Formand og sekretær finner vanligvis ut av hvem som skal ha
            ansvar for å sende ut innkalling i forkant av hver Hovedstyremøte,
            men en dyktig sekretær vil alltid ha oversikten, og bør uansett
            minne Formand på god tid i forveiene dersom han/hun skulle glemme
            det. 

    \item Sørge for at det til enhver tid finnes nødvendig kontorutstyr på
        kontoret.  Deriblant:

        \subitem stiftemaskin med skifter
        \subitem lamineringsmaskin med papir
        \subitem gull- og sølvark til hhv. evig intern- og livsvarig
            medlemskap-kort
        \subitem papir i skriveren
        \subitem skrivesaker
        \subitem hullemaskin, saks, osv. 

    \item Produsere internkort i begynnelsen av semesteret og underveis når nye
        kommer til. Dette er spesielt viktig å få ut så fort som mulig dersom
        det skal være mulig å kreve fremvisning av internbevis for å få
        internpris.

        \subitem Sørg også for at de som har gjort seg fortjent til gullkort får
            dette ved utgangen av semesteret. Dette er også en passende tid å
            produsere sølvkort. Høsten 2010 løste vi det sånn at etterhvert som
            folk betalte inn korrekt beløp til RF-kontoen, sendte ØU-leder
            beskjed til sekretær om at innbetalingen var registrert og at
            sølvkort kunne produseres. 

    \item Oppdatere internlister dersom internansvarlig mangler.

    \item Det er vanlig skikk at Hovedstyret bemanner baren én gang i semesteret
        (for å være greie med de internansvarlige). Sekretæren må gjerne minne
        Hovedstyret på at dette kan gjøres.

    \item Det er underforstått at sekretær melder seg frivillig til å skrive
        referat på generalforsamlingen, og det er også vanlig at sekretær
        stiller i skjørt (uavhengig av kjønn) ved denne anledningen.

    \item Selv om det ikke er enkelte kurs arrangert av SiO som egner seg
        spesielt godt for sekretær, kan det godt være nyttig å dra på f.eks.
        profil- og omdømmekurs. (Selv om Formand og sekretær høsten 2010 har
        litt negative erfaringer med akkurat dette kurset.) Det er aldri dumt å
        dra på mange forskjellige kurs!

    \item Kreve inn, levere ut og ha oversikt over kjellernøkler og nøkkelkort
        til RF-kontoret. Det kan være lurt å ringe rundt til de du ikke ser til
        daglig, for hvis enkelte ikke får en personlig henvendelse, har de ikke
        så lett for å gi fra seg nøkler som de egentlig ikke trenger.

    \item Skaffe utvidet tilgang til bygget for de som har behov for det. Navn
        og kortnummer sendes til vaktalarm@admin.uio.no. Dette er noe de
        forskjellige lederne ikke alltid husker på, så det er smart å sende ut
        en mail på f.eks.  styret-mailinglista for å få folk til å sende deg
        informasjonen du trenger.

    \item Sende inn Cosa Nostra-liste med navn og tilhørende verv til
        Nostrakortansvarlig (dette går på rundgang mellom kjellerforeningene). 

        \subitem Dette er vervene som automatisk får Nostrakort (per januar
            2011): Formand, sekretær, ØU-leder, ØU-sekretær, arrsjef, fagsjef,
            regiformann, regiforfører, blæstsjef, internansvarlige,
            skjenkemestre, dagansvarlige, kafésjef, kjellermester

        \subitem Disse vervene kan godt få, men kun etter at personen har vist
            vilje til god arbeidsinnsats og man er sikker på at de fortjener
            det: panikkansvarlig, bedpresansvarlig, popvitansvarlig, vaktmester,
            og andre ildsjeler

    \item Dersom Hovedstyret har bestemt at de skal ha kontortid, bør sekretær
        sørge for at folk møter opp på deres skift til riktig tid. Ellers blir
        det bråk!  
\end{itemize}

Sekretæren kan fort ende med å ha ansvar for andre ting også, sånn som:
\subsection{Danskebåtturen}

Hvert år drar vi, Filologisk Forening og Kjellerutvalget på tur til København
med danskebåten. Hvert tredje år er det RFs ansvar å arrangere turen, dette
ansvaret faller fort på sekretæren.

Det kan være lurt å selge plasser på turen til hver forening som skal være med,
i.e.~at f.eks.~FF kjøper 30 plasser på danmarksturen, uten at du tar betaling
fra hver enkelt; da slipper du en god del administrasjon, og du unngår at RF
sitter med hele risikoen for turen. Husk også at f.eks.~120 personer er veldig
mange å forholde seg til (og ikke minst være ansvarlig for) for én person; en
løsning kan være å få de andre foreningene til å utnevne en ``reiseansvarlig''
som kan ha hovedansvar for medlemmene fra deres egen forening. 

Det å arrangere danskebåttur er en rimelig enkel og grei oppgave, og gjøres som
følger:
\begin{itemize}
    \item Man sender en mail til DFDS og ber dem fortelle hvilke helger (typisk
      lørdag til mandag) de har plass til X antall studenter.
    \item På bakgrunn av dette velger man en dato for turen.
    \item Prut på prisen! Husk at dere er rundt 100 personer! De tjener masse
      penger på dere!
    \item Skaff deg eierskap til \texttt{danmarksur@rf.uio.no} .
      Den er satt opp til å lese mailadresser fra filen i
      \texttt{/home/rf/www\_docs/danmark/mliste} -- man kan f.eks.~lage et
      script som oppdaterer den filen når folk meldes på (få evt.~en voksen til
      å gjøre det for deg).
    \item Send ut en innbydelse til alle deltagerne. Her er det en del ting å
      huske på:
    \begin{itemize}
        \item Det er \textbf{20 års aldersgrense}
        \item Du må ha navn, alder og nasjonalitet for alle deltagerne
        \item Navneliste m/ lugarfordeling må være inne \textbf{30 dager} før
          avreise
    \end{itemize}

\end{itemize}

Forøvrig kan det være verdt å merke seg at butikkene er oppe i Danmark på den
første og den siste søndagen hver måned, og at ``MS Pearl Seaways'' har
boblebad på akterdekket (det har ikke den andre (``MS Crown of Scandinavia''),
dvs.~det er en del av barneavdelingen, så man kan ikke sitte der og drikke øl).

Det er tradisjon å ta en kebab på kebaben oppe på plata før avreise.
